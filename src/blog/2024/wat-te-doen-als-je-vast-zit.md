---
title: 'Wat te doen als je vast zit?'
layout: 'layouts/blogpost.html'
author: 'Tim Oerlemans'
postDate: '2024-04-19'
---

Iedereen zit wel eens vast. Of het nu gaat om alledaagse keuzes of grotere levensvragen:

- Je weet niet wat je vanavond moet eten.
- Je bent huiswerk aan het maken, maar die ene opdracht lukt je maar niet.
- Je zus en je beste vriend hebben beiden hun bruiloft op dezelfde dag gepland.
- Je wilt heel graag gezonder leven, maar volhouden lukt niet.
- Je bent je werk beu, maar je weet niet wat je wel zou willen doen.

Dit zijn allemaal verschillende soorten problemen, maar elk is op zijn eigen manier een uitdaging. Afhankelijk van de grootte van het probleem kun je er uren of zelfs dagen over piekeren. Je kan er misschien wel nachten niet door slapen. Je bent er in je hoofd de hele dag door mee bezig. Hoe ga ik dit oplossen?

Schrijf erover! Zet je gedachten op papier en ze gaan uit je hoofd. Op papier is het een stuk makkelijker om je gedachten op orde te krijgen dan in je hoofd. Schrijf op wat je probleem is, waar je tegenaan loopt, hoe je je erbij voelt, hoe het is ontstaan en wat je al geprobeerd hebt.

Maak je tijdens het schrijven geen zorgen over leesbaarheid of interpunctie. Het gaat erom dat je opschrijft wat er in je hoofd zit. Je schrijft niet voor een ander, je schrijft enkel voor jezelf. Niemand anders hoeft het te lezen.

Door dit alles op te schrijven denk je dieper na over het probleem en komt een oplossing vanzelf dichterbij.

Enkele vragen die je jezelf kan stellen:

- Wat is het probleem?
- Waarom is het een probleem?
- Hoe is het probleem ontstaan?
- Hoe voel ik me hierbij?
- Wat heb ik al geprobeerd om het op te lossen?
- Is er iemand die ik om raad kan vragen of me kan helpen?

Grote kans dat er tijdens het beantwoorden van deze vragen al een oplossing in je opkomt! Door je gedachten op papier te zetten, geef je jezelf de ruimte om helder na te denken en stap voor stap richting een oplossing te werken.

Of je nu met kleine irritaties of grote levensvragen worstelt, door je ervaringen op papier te zetten, creÃ«er je de ruimte om creatieve oplossingen te vinden voor elk probleem!